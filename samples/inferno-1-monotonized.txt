Εν τώ μέσω τής τρίβου τού βίου τούτου
Ευρέθην εν σκοτεινώ τινι δρυμώνι·
Τής γαρ ευθείας οδού παρεξετράπην.

Ώ, πόσον δεινον ειπείν ως ήν εκείνος
Ο δρυμων τραχύς, άγριος και συνήρης,
Ούπερ η μνήμη τον φόβον διεγείρει!

Όντως εστιν ηττόν τι πικρος θανάτου.
Αλλ' ό, τι καλον εύρον εξειπείν μέλλων,
Περι τών άλλων, όσ' είδον εκεί, λέξω.

Ουκ έχω καλώς ειπείν, πώς ποτ' εισήλθον·
Ούτως υπνώττων ήμην τή στιγμή 'κείνη,
Καθ' ην τής αληθινής απέστην τρίβου.

Αλλ' ότ' ήλθον εις λόφου τινος τους πόδας,
Ένθ' ήν το τέρμα τής κοιλάδος εκείνης,
Η την καρδίαν κατέπληξέ μοι φόβω,

Υψώσας όμματ' είδον ήδη τα νώτα
Αυτής ακτίνας φορούντα τού πλανήτου
Τού πάντας πανταχόσε φωταγωγούντος.

Τότε μικρόν τι κατέπαυσεν ο φόβος,
Ο τους κρουνούς μοι παγώσας τής καρδίας
Την νύκτ' εκείνην, ην διήλθον εν φρίκαις.

Ως δ' ότε τις βαρέως ασθμαίνων έξω
Τού πελάγους, εξελθων επι την όχθην,
Στρέφων προς το σφαλερον κύμ' ατενίζει,

Ούτως η διαφεύγουσ' έτι ψυχή μου
Στρέφουσ' οπίσω τον πόρον εθεώρει,
Ον κατέλιπεν άνθρωπος ζών ουδέπω.

Άνεσιν δέ τινα δους τώ σώματί μου,
Επανέλαβον την οδον τής ερήμου,
Ωστ' ήν πους στερρότερος ο κατωτέρω.

Αλλ' ιδου σχεδον εν αρχή τής ανόδου
Πάρδαλίς τις ελαφρα και ταχυτάτη,
Κεκαλυμμένη δέρματι πολυστίκτω,

Ακίνητος ίστατο κατέναντί μου,
Τοσούτό τ' εκώλυε την πρόοδόν μου,
Ώστ' επειράθην επιστρέψαι πολλάκις.

Καιρος δ' ήν, καθ' ον η πρωΐα διηύγει,
Ο δ' ήλιος υψούτο μετα τών άστρων,
Οίς συνυπήρχεν, ότε το θείον φίλτρον

Τα καλα 'κείνα πρώτον εκίνησ' έργα.
Και δή μοι χρηστας υπέφαινον ελπίδας
Τού τε θηρίου το ποικιλόχρουν δέρμα

Ώρα τ' έαρος ημέρας τε πρωΐα·
Αλλ' ουχ ούτως, ως μή μ' έμφοβον γενέσθαι
Εκ τής θέας λέοντος επιφανέντος.

Ούτος προς εμε καθορμήσειν εδόκει,
Υψαύχην, πειναλέος, λυσσώδης ούτως,
Ώστε φρίσσοντα φαίνεσθαι τον αέρα·

Και λύκαινά τις, η μεστη πόθων πάντων
Εδόκει και παντοίων, κάτισχνος ούσα,
Και πολλους παναθλίους έθρεψεν ήδη.

Αύτη μοι τόσην ενεποίησε νάρκην,
Τρόμον αφιείσ' εκ τών αυτής ομμάτων,
Ώστ' απηλπίσθην την κορυφην ικέσθαι·

Ως δέ τις χαίρων εν ταίς επικερδείαις,
Αλλ' , εφεστώτος τού καιρού τής ζημίας,
Άχθετ' εν τοίς λογισμοίς αυτού και κλαίει,

Τοιόνδ' η θηρ άκαμπτος εποίησέ με,
Η κατα μικρον αντίον μου χωρούσα
Εξώθει μ' ενθ ήλιος σιγηλος μένει.

Πλανωμένου μου δ' εν ταίς κατωφερείαις,
Παρέστηκέ τις προ τών εμών ομμάτων,
Ος μακρον σιγών λιπόφθογγος εδόκει.

Ως δ' είδον αυτον εν τοιάδ' ερημία,
Είπον ανακραυγάσας “Ελέησόν με,
„ Οίός ποτ' εί, ζών άνθρωπος η σκιά τις.”—

—“Ουκέτ' άνθρωπος,” είπεν, “άνθρωπος ήμην·
„ Οι δ' εμοι γονείς υπήρξαν Λογγοβάρδοι,
„ Και Μαντιανοι την πατρίδ' ήσαν άμφω·

„ Εγενόμην οψέπερ επ' Ιουλίου,
„ Εν Ρώμη δ' επ' ευμενούς έζησ' Αυγούστου
„ Εν χρόνοις θεών ψευδών και ψευδομένων.

„ Ποιητης ήμην και τον δίκαιον ήδον
„ Υιον Αγχίσου, τού Τροίηθεν ελθόντος,
„ Επει το κλεινον Ίλιον κατεκαύθη.

„ Συ δε πώς εις έρημον ώδε προήχθης;
„ Πώς ουκ ανέβης εις το θυμήρες όρος,
„ Την αρχην αιτίαν τε χαρμονής πάσης;—

—„ Συ γούν εί Βιργίλιος, η πηγη κείνη,
„ Εξ ής εκρέει ποταμος ευφραδείας;”
Απεκρίθην μετ' αιδούς κεφαλην κλίνας.

“Ώ τών άλλων ποιητών δόξα και φέγγος,
„ Εύνους είης μοι τώ μακρον την σην βίβλον
„ Μελετήσαντι λίαν τ' αγασαμένω.

„ Σύ μοι διδάσκαλος εί, σύ τ' αρχηγέτης,
„ Συ μόνος, εξ ού το καλλιεπες ύφος
„ Παρέλαβον το τιμην προσενεγκόν μοι.

„ Ιδε την θήρα την εκδιώξασάν με·
„ Βοήθησόν μοι, σοφε δεδοξασμένε·
„ Εμποιεί γάρ μοι φλεψι και σφυγμοίς τρόμον.”—

—“Οδον ετέραν τραπήναί σε προσήκει,”
Απεκρίνατο θεωρών με θρηνούντα,
“Ίν' εξέλθης τής χθονος αγρίας τήςδε.

„ Η γαρ θηρ αύτη, δι' ην κράζεις, τοίς άλλοις
„ Ουκ εά την εαυτής διελθείν τρίβον,
„ Αλλ' απείργει μέχρις αν αυτους φονεύση·

„ Ούτω τε κακοποιον κέκτηται φύσιν,
„ Ώστ' ουδεν αυτής απλήστους πληροί πόθους,
„ Και κορεσθείσα πλέον η πριν λιμώττει.

„ Τα ζώα δ' εστίν, οίς συμμίγνυται, πλείστα,
„ Και πλείον' έσται, μέχρις ο Λυκοθήρας
„ Ελθων εν δειναίς οδύναις αυτην κτείνη·

„ Ούτος ου ζήσετ' εν γαίαις και χρυσίω,
„ Αλλ' εν αρετή και στοργή και σοφία.
„ Γενετην δ' έξει μεταξυ δύο Φέλτρων,

„ Και σωτηρ έσται ταπεινής Ιταλίας,
„ Υπερ ής απέθανε κόρη Καμίλλα,
„ Ευρύαλος και Τύρνος Νίσός τ' εν μάχαις.

„ Ούτος ούν εκ πόλεως πάσης διώξει
„ Αυτήν, έως αν εις Άδην αποπέμψη,
„ Ένθεν το πρώτον εξήγαγεν ο φθόνος.

„ Όθεν επ' αγαθώ σοι φρονώ και κρίνω,
„ Όπως έπη μοι, καγω δέ σ' οδηγήσω,
„ Άξω τ' εντεύθεν δι' αιωνίου χώρας,

„ Ένθ' ολολυγμους ανέλπιδας ακούση·
„ Όψει τ' αρχαία πνεύματα τετληκότα,
„ Τον δεύτερον θάνατον κραυγαίς καλούντα·

„ Όψει τ' εκείνους, οίτινες ευαρέστως
„ Εν τώ πυρι μένουσιν, ως προσδοκώντες
„ Εις τον χώρόν ποτ' ανελθείν τών μακάρων.

„ Προς τούτους έπειτ' ει θέλεις αναβήναι,
„ Έστιν εμού ψυχή τις αξιωτέρα,
„ Μεθ' ής καταλείψω σε πριν εκχωρήσω.

„ Αυτοκράτωρ γάρ, ος ύπερθεν ανάσσει,
„ Ως τών εαυτού νόμων αφεστηκότα,
„ Ου θέλει μ' ελθείν εις την εαυτού πόλιν.

„ Ούτος πάντων βασιλεύς, Ουρανών άναξ,
„ Ένθ' η πόλις έστ' αυτού και θείος θρόνος.
„ Ώ, μάκαρ εκείνος, ον εκείσ' εκλέξη!”

Καγω προς αυτόν· “Ποιητά, δέομαί σου,
„ Προς Θεού σ' εκλιπαρών, όνπερ ουκ έγνως,
„ Φυγείν με το κακον τόδ' η τούτου χείρον.

„ Οδήγησόν με λοιπον όπου νύν είπας,
„ Όπως ίδω την θύραν αγίου Πέτρου,
„ Κακείνους, ούς μοι λέγεις ούτω δυστήνους.”

Τότ' αυτος εκίνησεν, εγω δ' ειπόμην.
