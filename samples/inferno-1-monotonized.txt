Εν τω μέσω της τρίβου του βίου τούτου
Ευρέθην εν σκοτεινώ τινι δρυμώνι·
Της γαρ ευθείας οδού παρεξετράπην.

Ω, πόσον δεινόν ειπείν ως ην εκείνος
Ο δρυμών τραχύς, άγριος και συνήρης,
Ούπερ η μνήμη τον φόβον διεγείρει!

Όντως εστίν ηττόν τι πικρός θανάτου.
Αλλ' ο, τι καλόν εύρον εξειπείν μέλλων,
Περί των άλλων, οσ' είδον εκεί, λέξω.

Ουκ έχω καλώς ειπείν, πως ποτ' εισήλθον·
Ούτως υπνώττων ήμην τη στιγμή 'κείνη,
Καθ' ην της αληθινής απέστην τρίβου.

Αλλ' οτ' ήλθον εις λόφου τινός τους πόδας,
Ενθ' ην το τέρμα της κοιλάδος εκείνης,
Η την καρδίαν κατέπληξέ μοι φόβω,

Υψώσας όμματ' είδον ήδη τα νώτα
Αυτής ακτίνας φορούντα του πλανήτου
Του πάντας πανταχόσε φωταγωγούντος.

Τότε μικρόν τι κατέπαυσεν ο φόβος,
Ο τους κρουνούς μοι παγώσας της καρδίας
Την νυκτ' εκείνην, ην διήλθον εν φρίκαις.

Ως δ' ότε τις βαρέως ασθμαίνων έξω
Του πελάγους, εξελθών επί την όχθην,
Στρέφων προς το σφαλερόν κυμ' ατενίζει,

Ούτως η διαφεύγουσ' έτι ψυχή μου
Στρέφουσ' οπίσω τον πόρον εθεώρει,
Ον κατέλιπεν άνθρωπος ζων ουδέπω.

Άνεσιν δε τινα δους τω σώματί μου,
Επανέλαβον την οδόν της ερήμου,
Ωστ' ην πους στερρότερος ο κατωτέρω.

Αλλ' ιδού σχεδόν εν αρχή της ανόδου
Πάρδαλίς τις ελαφρά και ταχυτάτη,
Κεκαλυμμένη δέρματι πολυστίκτω,

Ακίνητος ίστατο κατέναντί μου,
Τοσούτό τ' εκώλυε την πρόοδόν μου,
Ωστ' επειράθην επιστρέψαι πολλάκις.

Καιρός δ' ην, καθ' ον η πρωΐα διηύγει,
Ο δ' ήλιος υψούτο μετά των άστρων,
Οίς συνυπήρχεν, ότε το θείον φίλτρον

Τα καλά 'κείνα πρώτον εκίνησ' έργα.
Και δη μοι χρηστάς υπέφαινον ελπίδας
Του τε θηρίου το ποικιλόχρουν δέρμα

Ώρα τ' έαρος ημέρας τε πρωΐα·
Αλλ' ουχ ούτως, ως μη μ' έμφοβον γενέσθαι
Εκ της θέας λέοντος επιφανέντος.

Ούτος προς εμέ καθορμήσειν εδόκει,
Υψαύχην, πειναλέος, λυσσώδης ούτως,
Ώστε φρίσσοντα φαίνεσθαι τον αέρα·

Και λύκαινά τις, η μεστή πόθων πάντων
Εδόκει και παντοίων, κάτισχνος ούσα,
Και πολλούς παναθλίους έθρεψεν ήδη.

Αύτη μοι τόσην ενεποίησε νάρκην,
Τρόμον αφιείσ' εκ των αυτής ομμάτων,
Ωστ' απηλπίσθην την κορυφήν ικέσθαι·

Ως δε τις χαίρων εν ταις επικερδείαις,
Αλλ' , εφεστώτος του καιρού της ζημίας,
Άχθετ' εν τοις λογισμοίς αυτού και κλαίει,

Τοιόνδ' η θηρ άκαμπτος εποίησέ με,
Η κατά μικρόν αντίον μου χωρούσα
Εξώθει μ' ενθ ήλιος σιγηλός μένει.

Πλανωμένου μου δ' εν ταις κατωφερείαις,
Παρέστηκέ τις προ των εμών ομμάτων,
Ος μακρόν σιγών λιπόφθογγος εδόκει.

Ως δ' είδον αυτόν εν τοιάδ' ερημία,
Είπον ανακραυγάσας “Ελέησόν με,
„ Οίός ποτ' ει, ζων άνθρωπος η σκιά τις.”—

—“Ουκέτ' άνθρωπος,” είπεν, “άνθρωπος ήμην·
„ Οι δ' εμοί γονείς υπήρξαν Λογγοβάρδοι,
„ Και Μαντιανοί την πατρίδ' ήσαν άμφω·

„ Εγενόμην οψέπερ επ' Ιουλίου,
„ Εν Ρώμη δ' επ' ευμενούς έζησ' Αυγούστου
„ Εν χρόνοις θεών ψευδών και ψευδομένων.

„ Ποιητής ήμην και τον δίκαιον ήδον
„ Υιόν Αγχίσου, του Τροίηθεν ελθόντος,
„ Επεί το κλεινόν Ίλιον κατεκαύθη.

„ Συ δε πως εις έρημον ώδε προήχθης;
„ Πως ουκ ανέβης εις το θυμήρες όρος,
„ Την αρχήν αιτίαν τε χαρμονής πάσης;—

—„ Συ γουν ει Βιργίλιος, η πηγή κείνη,
„ Εξ ης εκρέει ποταμός ευφραδείας;”
Απεκρίθην μετ' αιδούς κεφαλήν κλίνας.

“Ω των άλλων ποιητών δόξα και φέγγος,
„ Εύνους είης μοι τω μακρόν την σην βίβλον
„ Μελετήσαντι λίαν τ' αγασαμένω.

„ Συ μοι διδάσκαλος ει, συ τ' αρχηγέτης,
„ Συ μόνος, εξ ου το καλλιεπές ύφος
„ Παρέλαβον το τιμήν προσενεγκόν μοι.

„ Ιδέ την θήρα την εκδιώξασάν με·
„ Βοήθησόν μοι, σοφέ δεδοξασμένε·
„ Εμποιεί γαρ μοι φλεψί και σφυγμοίς τρόμον.”—

—“Οδόν ετέραν τραπήναί σε προσήκει,”
Απεκρίνατο θεωρών με θρηνούντα,
“Ιν' εξέλθης της χθονός αγρίας τήςδε.

„ Η γαρ θηρ αύτη, δι' ην κράζεις, τοις άλλοις
„ Ουκ εά την εαυτής διελθείν τρίβον,
„ Αλλ' απείργει μέχρις αν αυτούς φονεύση·

„ Ούτω τε κακοποιόν κέκτηται φύσιν,
„ Ωστ' ουδέν αυτής απλήστους πληροί πόθους,
„ Και κορεσθείσα πλέον η πριν λιμώττει.

„ Τα ζώα δ' εστίν, οις συμμίγνυται, πλείστα,
„ Και πλείον' έσται, μέχρις ο Λυκοθήρας
„ Ελθών εν δειναίς οδύναις αυτήν κτείνη·

„ Ούτος ου ζήσετ' εν γαίαις και χρυσίω,
„ Αλλ' εν αρετή και στοργή και σοφία.
„ Γενετήν δ' έξει μεταξύ δύο Φέλτρων,

„ Και σωτήρ έσται ταπεινής Ιταλίας,
„ Υπέρ ης απέθανε κόρη Καμίλλα,
„ Ευρύαλος και Τύρνος Νίσός τ' εν μάχαις.

„ Ούτος ουν εκ πόλεως πάσης διώξει
„ Αυτήν, έως αν εις Άδην αποπέμψη,
„ Ένθεν το πρώτον εξήγαγεν ο φθόνος.

„ Όθεν επ' αγαθώ σοι φρονώ και κρίνω,
„ Όπως έπη μοι, καγώ δε σ' οδηγήσω,
„ Άξω τ' εντεύθεν δι' αιωνίου χώρας,

„ Ενθ' ολολυγμούς ανέλπιδας ακούση·
„ Όψει τ' αρχαία πνεύματα τετληκότα,
„ Τον δεύτερον θάνατον κραυγαίς καλούντα·

„ Όψει τ' εκείνους, οίτινες ευαρέστως
„ Εν τω πυρί μένουσιν, ως προσδοκώντες
„ Εις τον χώρόν ποτ' ανελθείν των μακάρων.

„ Προς τούτους έπειτ' ει θέλεις αναβήναι,
„ Έστιν εμού ψυχή τις αξιωτέρα,
„ Μεθ' ης καταλείψω σε πριν εκχωρήσω.

„ Αυτοκράτωρ γαρ, ος ύπερθεν ανάσσει,
„ Ως των εαυτού νόμων αφεστηκότα,
„ Ου θέλει μ' ελθείν εις την εαυτού πόλιν.

„ Ούτος πάντων βασιλεύς, Ουρανών άναξ,
„ Ενθ' η πόλις εστ' αυτού και θείος θρόνος.
„ Ω, μάκαρ εκείνος, ον εκείσ' εκλέξη!”

Καγώ προς αυτόν· “Ποιητά, δέομαί σου,
„ Προς Θεού σ' εκλιπαρών, όνπερ ουκ έγνως,
„ Φυγείν με το κακόν τοδ' η τούτου χείρον.

„ Οδήγησόν με λοιπόν όπου νυν είπας,
„ Όπως ίδω την θύραν αγίου Πέτρου,
„ Κακείνους, ους μοι λέγεις ούτω δυστήνους.”

Τοτ' αυτός εκίνησεν, εγώ δ' ειπόμην.
